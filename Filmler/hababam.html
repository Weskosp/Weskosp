<html>
    <body>
        <h1 align="center">Hababam Sınıfı</h1>
        <p>Hababam Sınıfı, Rıfat Ilgaz'ın Dolmuş dergisinde yazmaya başladığı öykülerden bir bölümünü birleştirerek 1957 yılında Hababam Sınıfı ismi ile kitaplaştırdığı eserinden çıkarak oluşan medya imtiyazlarıdır. Daha sonra, 1970'li yıllarda Ertem Eğilmez tarafından bu roman sinemaya uyarlanmıştır. 2000'li yılların başında ise üç filmden oluşan yeni bir seri olarak uyarlanmıştır. Filmin ilk serisinde Münir Özkul, Adile Naşit, Kemal Sunal, Tarık Akan, Halit Akçatepe, Feridun Şavlı, Cem Gürdap, Ahmet Arıman, Cengiz Nezir ve Bülent İğdiroğlu gibi isimler yer alıyordu. İlk film Hababam Sınıfı 1 Nisan 1975 tarihinde vizyona girdiğinde izlenme rekorları kırdı ve tam yirmi sekiz hafta vizyonda kaldı. Daha sonra ikinci film Hababam Sınıfı Sınıfta Kaldı vizyona girdi. Otuz hafta vizyonda kalan film serinin en çok hasılat yapan filmi oldu. 1970'li yıllarda sinemanın televizyona karşı verdiği mücadelenin öncüsü oldu.</p>
        <p>Arzu Film'in yapımcılığını üstlendiği ikinci serinin ilk filmi Hababam Sınıfı Merhaba 16 Ocak 2004 tarihinde vizyona girdi. Ardından Hababam Sınıfı Askerde (2005) ve Hababam Sınıfı Üç Buçuk (2006) filmleri yayımlandı. Fakat ilk seri kadar ilgi görmediler ve pek çok eleştirmen tarafından kötülendiler.</p>
        <img src="hababam-sinif.jpg">
        <a href="Filmler Listesi.html">Film Listesi</a>
    </body>
</html>